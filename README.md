# Message-app

Aplicatie android pentru managementul mesajelor. Obiectivul aplicației SMS Banking este notificarea clienților noștri care au credite la băncile
noastre partenere prin mesaje personalizate. Un utilizator al aplicației ce dorește să trimită mesaje
clienților poate face acest lucru la modificarea comisionului unei bănci partenere, la înregistrarea
unui un nou credit, la modificarea dobânzii unui credit, la terminarea creditului și la modificarea
sumei contului, în cazul clienților debitori. Mesajele aferente unui client vor fi trimise separat, pe
când cele de notificare la modificarea comisionului unei bănci și cele pentru sărbătoriți vor notifica
toți clienții, respectiv toți clienții sărbătoriți în ziua respectivă.

De asemenea, aplicația noastră monitorizează data nașterii clienților pentru a le trimite un
mesaj aniversar. După înregistrare și conectare, utilizatorii pot adauga clienți, pot vedea profilul
clienților existenți, mesajele trimise și diverse rapoarte legate de aceștia.

# Modul de utilizare al aplicației

1. Pentru a putea utiliza aplicația SMS Banking, utilizatorul trebuie să își creeze un cont astfel:
din activitatea de start, acesta va deschide formularul de înregistrare.
2. În urma înregistrării cu succes a utilizatorului, acesta este redirecționat către activitatea
principală pentru a se conecta la aplicație. Autentificarea se realizează prin email și parolă. De
asemenea, tot în activitatea de autentificare, utilizatorul poate alege să îi fie ținut minte contul
pentru a nu fi nevoit să își completeze datele de fiecare dată. Aplicația vine în ajutorul utilizatorilor
săi și cu o opțiune de resetare a parolei, în cazul în care aceștia nu o mai țin minte. Pentru a putea
reseta parola, aceștia trebuie să furnizeze un email valid, unde vor primi linkul de resetare, după
care se vor putea conecta cu noile date.

3. Dacă autentificarea în aplicație are loc cu succes, se va deschide activitatea principală, aceasta
prezintă utilizatorului 7 opțiuni – 4 opțiuni principale și 3 în meniul de navigare din partea de jos
a activității :
 Contacte
 Profilul unui contact
 Trimite mesaje contactului
 Vezi mesajele trimise contactului
 Mesaje
 Adauga contact
 Rapoarte
 Acasa – activitatea principală
 Banca
 Profil
4.
a. Dacă utilizatorul alege să vadă lista contactelor, atunci va putea selecta fiecare contact în
parte pentru a vedea detaliile aferente acestuia și a le modifica. Tot pe pagina de profil a
unui contact sunt listate și creditele pe care acesta le are. Ele pot fi șterse, modificate sau
putem insera un nou credit clientului. În partea de sus a activității profilului sunt cele 2
butoane: în stânga este butonul ce afișează utilizatorului ultimul mesaj trimis către acel
client, iar în dreapta butonul ce deschide activitatea cu opțiunile de trimitere a mesajelor.
Utilizatorul poate alege de aici să îi trimită contactului mesaj de: înregistrare a unui nou
credit, editare sumă cont, editare dobândă sau terminare credit.
b. Opțiunea de ”Mesaje” din activitatea principală deschide o lista cu istoricul mesajelor
trimise.

c. Opțiunea de ”Adaugă contact” din activitatea principală deschide formularul de creare
și inserare în baza de date a unui nou contact. Tot de aici putem deschide dialogul de
adăugare a unui credit noului contact creat.
d. Butonul de rapoarte deschide o activitate unde utilizatorul poate vedea două liste:
sărbătoriți și îndatorați, dar și grafice pe baza acestor liste. De asemenea putem trimite
mesaje aniversare tuturor din lista de sărbătoriți.
e. După selectarea butonului ”Bănci” din meniu, utilizatorul va vedea o listă a băncilor
partenere cu datele acestora. Utilizatorului îi este permis să modifice comisionul unei
bănci, dar nu și denumirea și adresa acesteia. În urma modificării comisionului uneia
sau mai multor bănci, putem notifica utilizatorii, dacă dorim acest lucru. Tot din această
activitate, utilizatorul poate deschide o hartă pentru a căuta adresa băncilor partenere.
f. Opțiunea de ”Profil” din meniu, afișează utilizatorului datele profilului său și îi permite
acestuia deconectarea, dar și modificarea datelor personale.
